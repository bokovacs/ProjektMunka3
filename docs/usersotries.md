US01 – Bejelentkezés érvényes adatokkal

Mint regisztrált ügyfél  szeretném, hogy a felhasználónevemmel és jelszavammal
beléphessek a  Digital Bank felületére, hogy kényelmesen elérjem számlaegyenlegemet 
és pénzügyeim áttekintését.


Elfogadási kritériumok

1. A bejelentkezési oldalon megjelenik a Felhasználónév és Jelszó mező, az
„Emlékezzen rám” jelölőnégyzet és a BELÉPÉS gomb.
2. Érvényes felhasználónév–jelszó páros megadása után a rendszer a főoldalra 
(Kezdőlap - Áttekintés) irányít.
3. A főoldalon látható az „Üdvözöljük, (saját név)” üzenet.
4. A bal oldali menü (Kezdőlap, Bankszámlák, Tranzakciók / Átutalások stb.) 
aktívvá válik.


US02 – Visszajelzés hibás vagy hiányzó hitelesítési adatokra

Mint bejelentkezni kívánó felhasználó szeretném, hogy a rendszer egyértelműen jelezze,
ha a hitelesítési adatok hiányoznak vagy eltérnek a nyilvántartott értékektől, 
hogy azonnal javíthassam őket és folytathassam a belépési folyamatot.

Elfogadási kritériumok

1. Sikertelen bejelentkezési kísérlet esetén a rendszer hibaüzenetet jelenít meg.
2. A rendszer hibaüzenetet ad, ha bármely hitelesítési adat hiányzik.
3. A rendszer hibaüzenetet ad, ha a megadott felhasználónév és jelszó nem egyezik
a nyilvántartott adatokkal.
4. Sikertelen belépés után a felhasználó a bejelentkezési oldalon marad.


US03 – Új folyószámla létrehozása

Regisztrált ügyfélként szeretnék létrehozni egy új folyószámlát, hogy bizonyos
pénzügyi műveleteket külön számlán kezelhessek.

Elfogadási kritériumok

1. A rendszer biztosítja az új folyószámla létrehozásához szükséges adatmegadási
lehetőséget.
2. Az ügyfél a folyószámla kategóriáját, elnevezését és egyéb szükséges adatokat
megadhatja.
3. A rendszer validálja a megadott adatokat.
4. Érvényes adatok esetén a rendszer létrehozza az új folyószámlát.
5. A sikeres létrehozást követően az új folyószámla megjelenik a felhasználó
bankszámlái között.
6. Sikertelen mentés esetén a rendszer hibaüzenetet jelenít meg.


US04 – Folyószámla részleteinek és tranzakcióinak megtekintése

Mint regisztrált ügyfél
szeretném egy kiválasztott folyószámlám részleteit és tranzakcióit áttekinthető formában megtekinteni,
hogy nyomon tudjam követni az egyenlegem alakulását és a számlán végzett műveleteket.

Elfogadási kritériumok

1. A rendszer lehetővé teszi, hogy a felhasználó egy adott folyószámlát kiválasszon
részletes megtekintésre.
2. A folyószámla részletező oldalon megjelenik a számla megnevezése, típusa,
tulajdonjoga (egyéni vagy közös), számlaszáma, kamatlába és aktuális egyenlege.
3. A folyószámla részletező oldalon megjelenik a számla státusza (aktív vagy inaktív).
4. A folyószámla részletező oldalon a rendszer listázza a számlához tartozó 
tranzakciókat dátum, kategória, leírás, összeg és egyenleg oszlopokkal.
5. A tranzakciós lista lapozható, és alapértelmezetten az utolsó tranzakciók láthatók.
6. Amennyiben a számlának nincs tranzakciója, a rendszer egyértelműen jelzi, hogy
nem áll rendelkezésre megjeleníthető tétel.


US05 – Biztonságos kijelentkezés

Mint biztonságra figyelő ügyfél szeretném, hogy a profilomból egy kattintással
kijelentkezhessek, hogy a banki felületem lezárt állapotban maradjon, amikor
befejezem a munkát.

Elfogadási kritériumok

1. A bejelentkezett állapotban a jobb felső sarokban elérhető a felhasználói
menü, ahol választható a kijelentkezés.
2. Kijelentkezés után a rendszer visszairányít a bejelentkezési oldalra.
3. A kijelentkezési oldalon zöld sikerüzenet jelenik meg: „Sikeres kilépés.”
4. Kijelentkezés után friss oldalbetöltéskor a rendszer újra bejelentkezést kér.